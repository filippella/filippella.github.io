<p>ስለ ኮሮና ያለኝ የግል አስተያየት</p>
<p>ከምድጃ ወደ ሰደድ</p>
<p>ባገራችን በምርመራ የተረጋገጡ ወጀ 45 የሚሆኑ በሽተኞችና ሁለት በበሽታው ሳቢያ ሞት ነው። ይህ ብዛት ከሌላው አለም ጋሪ ሲወዳደር ጥቂት መስሎ ሊታየን ይችላል። ነገር ግን ይህ ብዛት የሚያሳየን የችግሩን አፍንጫ ብቻ እንጂ ሙሉ ሰውነቱን አይደለም ።</p>
<p>የኮሮናን ስርጭት ከሌሎች አገር ባየነው ሁኔታ አሁን ባገራችን ከምድጃ እሳትነት ወደ ተዛማች ሰደድነት መዘዎወሩን ነው። አሁን ኮሮና በሞፈር ዘለልነት ከውጭ ተጭኖ ከመምጣት አልፎ እንደ መጥፎ አረም አገር በቀል ሆኗል ። ይህም ማለት ካሁን ወዲያ የበሽታው ወና ስርጭት የኛዉ በኛዉ የሆነበት ደረጃ በመሆኑ አብዛኛው ታማሚ በምርመራ ያልተደረሰበት ለመሆኑ ብዙም ጥርጥር የለም። በበሽታው ከተለከፉት ከፊሎችም በሽታው ስለማይጠናባቸው ወደ ሕክምና መተው በሽታቸው ስለማይረጋገጥ በጥንቃቄ ጉድለት ለብዙዎች ያስተላልፋሉ ። በሚቀጥሉት ሳምንታት በሽታው እየተበራከተ መሄዱ አያጠራጥርም ። የሌላው አለም ተለምዶ በኛም ይደገማል ።</p>
<p>በመንግሥት የሚሰጠው የበሽታው ቆጠራ ካሁን ወዲያ አንዳንዶችን አዘናጊ እንዳይሆን እፈራለሁ ። አንዱም ችግር እንኳን እንደ ኢትዮጵያ ያለች ድሀ አገርና ታላቋ አሜሪካን እንኳን የምርመራ እጥረትና የሌሎች ዝግጅቶች እጥረት ስላለባት ብዙ ወቀሳ ደርሶበታል ። አገራችን ካሁን በኋላ ለፖለቲካ ፍጆታ ካልሆነ በስተቀር በቂ በስፋት ምርመራ ተደርጎ ለበሽታው ስርጭት በቂ መረጃ ተሰብስቦ እንደ ጀርመን በሽታውን የተሻለ ቁጥጥር ማድረግ ይቻላል ለማለት ብቃት የለንም ። ቁርጣችን ይህ ነው።</p>
<p>ነገር ግን ተሰፋ መቁረጥ የለብንም። ካሁን ወዲያ የበሽታውን ስርጭት እኛ ሰፈር አልገባም ፣ ወይም ዝንጅብልና ፌጦ ስለምበላ አይዘኝም ወዘተ እያልን በንዝህላልነት በተለያዩ መንገዶች የሚሰጡትን የጥንቃቄ መከላከያዎች አለመከተል በራሰ መፍረድ ነው።</p>
<p>የሰማነውን በልቦናችን ያሳድርብን። ከክፉ ሁሉ ያድነን ።</p>